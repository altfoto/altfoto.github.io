---
title: Йовонда, життя і колір
permalink: /yevonde-life-and-colour-exhibition/
cover: /images/yevonde-life-and-colour-exhibition/cover-post.jpg
article_header:
  type: cover
  image:
    src: /images/yevonde-life-and-colour-exhibition/cover-header.jpg

tags:
  - виставка
  - карбон

carousels:
  - images:
    - image: /images/yevonde-life-and-colour-exhibition/gallery-1-1.jpg
    - image: /images/yevonde-life-and-colour-exhibition/gallery-1-2.jpg
    - image: /images/yevonde-life-and-colour-exhibition/gallery-1-3.jpg
    - image: /images/yevonde-life-and-colour-exhibition/gallery-1-4.jpg
  - images:


---

У Національній Портретній Галереї у Лондоні [відкрилася виставка](https://www.npg.org.uk/whatson/exhibitions/2023/yevonde-life-and-colour/) робіт фотографині Йовонди Міддлтон. 25 портретів, iз величезного спадку мисткині представлених на виставці, були виготовлені методом кольорового карбонового друку із перенесенням.

<!--more-->

[Йовонда Міддлтон](https://en.wikipedia.org/wiki/Yevonde_Middleton) (1893 - 1975), також відома як Мадам Йовонда, залишила незабутній слід у світі фотографії. Її мальовничі експерименти, дар композиції та неординарне бачення кольору створили приголомшливу колекцію портретів ще до епохи кольорової плівки.

Йовонда Міддлтон народилася в Лондоні, в забезпеченій родині. Як багато дівчат того часу, навчалася в монастирській школі, але, маючи незалежний характер, не сприймала суворих обмежень, що панували там. У 1910 році долучилася до руху суфражисток, але незабаром охолола до них. Тоді ж дівчина знайшла собі нове захоплення&nbsp;--- фотографію, яка стала її професією на все життя, отримавши широке визнання свого часу.

{% include image.html
  src="/images/yevonde-life-and-colour-exhibition/yevonde-self-portrait.jpg"
  caption="Йовонда Міддлтон. Автопортрет."
%}

Однією з найвідоміших і значущих серій робіт Мадам Йовонди стали "Богині". На одній із костюмованих вечірок 1935 року, гості вбралися в шати стародавніх грецьких і римських богів. Саме ця подія надихнула фотографиню на створення унікальної серії портретів, на яких жінки-моделі втілили образи богинь у відповідному інтер'єрі та костюмах. Однак попри багаторічну плідну працю Мадам Йовонди, саме "Богині" стали вершиною її творчості.

{% include image.html
  src='/images/yevonde-life-and-colour-exhibition/yevonde-goddesses.jpg'
  caption='Йовонда Міддлтон. Серія "Богині".'
%}

Протягом усього свого життя Йовонда активно виступала за права жінок. Однак, як і у випадку з багатьма жінками-мисткинями, роботи Йовонди були недостатньо представлені галереями. Лише 2021 року Національна Портретна Галерея придбала колекцію кольорових негативів Йовонди, створивши власний архів фотографині.

Виставка "Йовонда, життя і колір" побудована в хронологічному порядку, і проводить через 60-річну кар'єру Йовонди, що розпочалася 1914 року. Екскурсія починається з перших кроків у чорно-білій фотографії, поступово переходячи до експериментів з кольором і роботи з уже відомими натурниками.

{% include image.html
  src='/images/yevonde-life-and-colour-exhibition/yevonde-exhibition.jpg'
  caption='Виставка "Йовонда, життя і колір".'
%}

На виставці детально розповідається про її новаторський підхід з моменту появи першого комерційно доступного процесу кольорового друку Vivex. У цьому процесі використовували три негативи, по одному для кожного основного кольору, які обробляли окремо, а потім друкували зверху один над одним, що вимагало особливої точності, для отримання ідеального приведення на фінальному відбитку.

{% include image.html
  src='/images/yevonde-life-and-colour-exhibition/vivex.jpg'
  caption='Негативи трикольорової камери.'
%}

Кропіткий процес оцифрування дав можливість по-новому оцінити її кольорові роботи, багато з яких ніколи не публікувалися раніше.

Карбонові відбитки, представлені на виставці, були отримані на основі оригінальних чорно-білих негативів на скляних пластинах. Для їх виготовлення Національна Портретна Галерея звернулася до [Катаюн Доулатшахі](https://katayoundowlatshahi.com/), відомої професіоналки в роботі з кольоровим карбоновим друком методом перенесення

Катаюн доклала максимум зусиль, щоб відтворити справжній зовнішній вигляд процесу Vivex, що використовувала Мадам Йовонда. Ось, що розповіла майстриня: Домогтися оригінального кольору Йовонди було дуже не просто. Адже у 1930-х роках кольорова фотографія лише тільки розвивалася, і уявлення про колір сильно відрізнялося від сучасного. Підхід до роботи у Йовонди не був послідовним з цілої низки причин. Від самого початку, через природний творчий і композиційний потенціал, Йовонда експериментувала з кольором, часто використовуючи кольорові джерела світла, фільтри та прозорі плівки.

{% include image.html
  src='/images/yevonde-life-and-colour-exhibition/katayoundowlatshahi.jpeg'
  caption='Катаюн Доулатшахі у процесі друку.'
%}

Мета Довлатшахі полягала в тому, щоб знайти кольори, найближчі до тих, які використовували в 1930-х роках. "Було дуже важливо зрозуміти кольори, пігменти... які використовувалися в той час. Сучасні кольори виявилися невідповідними. Мені довелося провести серйозне дослідження, щоб точніше передати роботи Йовонди, створені в той час.",&nbsp;--- додала вона.

{% include image.html
  src='/images/yevonde-life-and-colour-exhibition/yevonde-carbon.jpg'
  caption='Карбоновий друк.'
%}

Про те, як Катаюн Довлатшахі створювала репродукцію автопортрета Йовонди від 1937 року, можна дізнатися з наведеного нижче відео

{% include extensions/youtube.html id='wDXyz439aVI' %}