---
title: Камера — фільм про силу плівкової фотографії, здатної об'єднувати людей
permalink: /camera-the-movie/
cover: /images/camera-the-movie/cover-post.jpg
article_header:
  type: cover
  image:
    src: /images/camera-the-movie/cover-header.jpg

og:
  title:
  description: Новий художній фільм "Камера" розповідає про плівкову фотографію та її здатність об'єднувати людей.
  image: /images/camera-the-movie/cover-og.jpg

tags:
  - кіно
  - плівка
  - Mamiya

carousels:
  - images:
    - image: /images/camera-the-movie/Screenshot+2023-12-08+at+3.08.19+PM.jpg
    - image: /images/camera-the-movie/Screenshot+2023-12-08+at+4.27.20+PM.jpg
    - image: /images/camera-the-movie/Screenshot+2023-12-08+at+4.29.20+PM.jpg
  - images:
    - image: /images/camera-the-movie/Screenshot+2023-12-06+at+1.22.15+PM.jpg
    - image: /images/camera-the-movie/Screenshot+2023-12-08+at+3.16.23+PM.jpg
    - image: /images/camera-the-movie/Screenshot+2023-12-08+at+3.57.43+PM.jpg
    - image: /images/camera-the-movie/Screenshot+2023-12-08+at+12.46.09+PM.jpg
  - images:
    - image: /images/camera-the-movie/Screenshot+2023-12-08+at+3.08.19+PM.jpg
    - image: /images/camera-the-movie/Screenshot+2023-12-08+at+3.38.35+PM.jpg
    - image: /images/camera-the-movie/Screenshot+2023-12-08+at+3.56.23+PM.jpg
    - image: /images/camera-the-movie/Screenshot+2023-12-08+at+12.39.56+PM.jpg
    - image: /images/camera-the-movie/Screenshot+2023-12-08+at+12.45.21+PM.jpg


---

Новий художній фільм "Камера", створений режисером Джеєм Сільверманом, розповідає про плівкову фотографію та її здатність об'єднувати людей. З 23 липня 2024 року його можна переглянути на стрімінгових сервісах [Amazon Prime TV](https://www.amazon.com/gp/video/detail/B0CZX7L6TM/) та [Apple TV](https://tv.apple.com/us/movie/camera/umc.cmc.4on8zhualmlofu7c6npii7rtx), щоправда, поки що тільки на території США..

<!--more-->

{% include extensions/youtube.html id='Xvi5gsUEBT4' %}

## Історія про фотографію

Історія світового кінематографу сповнена сюжетів про фотографів, чи то реальні історії, чи драми про вигаданих персонажів. Однак, найчастіше камера слугує лише інструментом сюжету, а не його учасником. Рідко коли у фільмах обговорюються техніка та теми, пов'язані із самою фотографією. Але у фільмі Джея Сільвермана "Камера" все інакше: тут фотографія стає повноцінним героєм.

Фільм вже отримав позитивні відгуки критиків і здобув дві престижні нагороди: "Найкращий режисер" на кінофестивалі в Беверлі-Гіллз і "Найкращий сімейний фільм" на Міжнародному кінофестивалі імені Жульєна Дюбюка.

## Сюжет

Фільм розповідає про Оскара (Мігель Габріель) — дев'ятирічного хлопчика, який має проблеми з мовленням, але знаходить свій голос через об'єктив зламаної фотокамери. Події розгортаються в провінційному рибальському містечку, куди Оскар переїхав з матір'ю (Джессіка Паркер Кеннеді).

{% include carousel.html height="496" unit="px" duration="7" number="1" %}

Оточений нерозумінням і знущаннями, життя хлопчика змінюється, коли він знайомиться з Еріком (Бо Бріджес), власником місцевої ремонтної майстерні. Їхня дружба, заснована на інтересі до плівкової камери, стає каталізатором змін у житті Оскара та всього суспільства.

У цьому фільмі камера — не просто Макгаффін, а справжній герой, вплетений у сюжет і вражаючий своєю значущістю.

{% include extensions/youtube.html id='RJRfgbs41UM' %}

## Симбіоз мистецтв

Режисер [Джей Сільверман](https://www.jaysilvermanproductions.com/), фотограф з більш ніж 35-річним досвідом, поставив перед собою завдання показати на екрані фотографію у її справжньому вигляді. "Я хотів, щоб камера стала таким же реальним і живим персонажем, надихаючим на майбутнє після того, як зображення зникне", — пояснює він.

{% include extensions/youtube.html id='nDah3Ah6XAc' %}

Щоб втілити цю ідею в життя, оператор Ендрю Джарретт іноді використовував фотооб'єктиви, тим самим навмисно стираючи межу між фотографією та кіно, що дозволило створити візуально виразний фільм, який віддає данину мистецтву фіксації моментів. Це мистецтво, як форма спілкування, знаходить відгук у кожного, хто коли-небудь тримав у руках камеру.

{% include carousel.html height="496" unit="px" duration="7" number="2" %}

## Теплий i магіний аналог

Для фотографів найбільш цікавою стане сюжетна лінія з двооб'єктивною плівковою камерою Mamiya&nbsp;C220. Ерік навчає Оскара використовувати застарілу техніку, що одночасно викликає ностальгію у старшого покоління та знайомить молодь із магією аналогової фотографії, підкреслюючи важливість кожного кадру.

{% include image.html
  src="/images/camera-the-movie/Screenshot+2023-12-06+at+4.09.40+PM.jpg"
  caption="Оскар знаймить Еріка з новим старим світом аналогової фотографії."
%}

Фільм також торкається теми природи фотографії в сучасному світі та ролі наставника, який розвиває художній талант Оскара. Це, безумовно, знайде відгук у фотографів, знайомих із процесом навчання і наставництва.

{% include carousel.html height="496" unit="px" duration="7" number="3" %}

## Історія, що зворушує

Рекомендувати цей фільм лише тому, що він про фотографію, було б неправильно. "Камера" — це зворушлива сімейна драма, яка заслуговує на вашу увагу. Бо Бріджес чудово втілює образ Еріка, а юний Мігель Габріель блискуче справляється з роллю початківця-фотографа.

Фільм "Камера", знятий лише за 18 днів, — це більше, ніж історія про фотографію. Це хвилююча розповідь про те, як медіа здатні долати бар'єри і створювати зв'язки між людьми. Оскар, позбавлений можливості говорити, знаходить свій голос через фотографії, демонструючи, як образи можуть заповнювати порожнечі і єднати людей.

Докладніше про фільм можно дізнатися на сторінках фільму в [Instagram](https://www.instagram.com/camerathemovie/?hl=en), на [Facebook](https://www.facebook.com/profile.php?id=61555677670672) та на його [офіційній сторінці](https://www.jaysilvermanproductions.com/camera).

За матеріалами сайтів [Peta Pixel](https://petapixel.com/2024/08/20/camera-is-a-movie-about-film-photography-bringing-people-together/) и [Digital Camera World](https://www.digitalcameraworld.com/news/camera-is-the-indie-movie-every-photographer-will-love).
